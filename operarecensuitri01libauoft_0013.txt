PRAEFATIO VII

scriptoris proditura. Ut propositum quod in hac editione
ante oculos habui exsequerer, prius acquiescere non potui
quam omnes codices qui in censum veniunt collatos habe-
rem. In apparatu autem critico cum iis qui usurpabunt
quam accuratissime - omissis tamen meris quisquiliis
scripturae e quibus plane nihil disci possit - communi-
cabuntur lectiones codicum omnium qui singularem habent
auctoritatem, quoniam in via illa qua Libanii opera ad
nos pervenerunt locum haud praetereundum obtinent, ab·
erunt vero codices quibus careri poterit, quia sunt vel
nimis neglegenter exarati vel foede interpolati vel ex aliis
quos habemus transscripti. Etiam testimoniis grammati-
corum rhetorumque posteriorum creberrimis sed valde dis-
persis, quibus etiam fragmenta operum deperditorum haud
pauca continentur, non solum ex editionibus verum etiam,
ut Ioannis Doxapatri, Macarii Chrysocephali, Maximi Pla-
nudis, Georgii Lacapeni, Etymologici Darmstadiensis e
codicibus colligendis operam impendi. Talem in modum
spero apparatui nihil esse defuturum, quod ad memo-
riam operum Libanianorum cognoscendam necessarium vel
utile sit.

Descriptio autem unius cuiusque codicis ibi dabitur,
ubi primum adhibetur. Reliquis locis ubi occurrit, ad
hanc delegabitur.

De rebus quae ad grammaticam et rhetoricam spectant,
orthographia, hiatu, numero in ‘Epilegomenis' illis quae
supra indicavi agam, quoniam mihi persuasum est non
solum melius sed etiam multo brevius id fieri posse, si
textus ipse ad librorum fidem recensitus in omnium quo· .⁷
rum interest manus pervenerit. Unum iam nunc dico me
in his rebus non omnia ad amussim aequasse, sed libro-
rum quam maxime pressisse vestigia. Quod valet etiam
de clausulis, quamquam Libanium legis Meyerianae studio—
sum fuisse patet.

Editionem non mere criticam esse volui, sed quae
simul, quantum liceret, commodo consuleret lectorum et
studiis Libanii fatisque operum eius nec non memoriis

