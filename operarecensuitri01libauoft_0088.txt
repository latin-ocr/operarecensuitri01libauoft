7 2 LIBANH ORATIONES

Codices Laurentianus LVH 27, Patmius, Vaticanus
939, Neapolitanus, Vaticanus 82, Parisinus ‘3016 non
ut recentes, sed ut temeritate et levitate librariorum ni-
mis depravati, praetermittendi sunt. Codex Chisianus
non solum f, sed etiam d apographo redintegrando par
est, aeque atque Augustanus cum Palatino apographo e.
Etiam Barberinus sine magno detrimento ab apparatu
abesse posset, nisi totum fere corpus operum Libanianorum
repraesentaret et in uno teste, praesertim cum nonnulla

, solus praebeat, operam in his undique colligendis et cor-

rigendis positam noscere nonnihil interesset. Quattuor
igitur libri Ohisianus (G), Augustinus (A), Palatinus (P),
Barberinus (B) apographum b constituunt. Similiter Lau-
rentianus LVH 20 (L) non solum ad Z, sed etiam ad k
apographum restituendum sufficit, ut Vindobonensis (V)
coniunctus cum illo ad c apographum.

Fides vero apographi b in universum maior est quam‘
c, quamquam permulta vitia non huic, sed librariis Vin-
dobonensis et Laurentiani codicum tribui debent. Nihilo-
minus crisis imprimis ad lacunas in b explendas in multo
deteriore esset condicione, nisi etiam illius apographi c
propagines ad nostram aetatem venissent.

Maxima est copia testimoniorum, sed in universum
minus ex iis lucri ad loca operum servatorum redinte-
granda quam ad fragmenta deperditorum expiscanda capi
confitendum est, quamquam etiam cautione opus est, ne
omnia quae in illis sub Libanii nomine citantur, ei tri-
buamus. Haud raro verba si minus memoriter, certe
parum diligenter prolata sunt. Et Libanius quamquam
nunquam legi desitus est, tamen aetate demum posteriore
in numero fuit scriptorum potissimum dilectorum. Itaque
si excipis Ioannem Doxapatri Siceliotam rhetorem saeculi
XI, qui habitasse dicendus est in Libanio, vetustiores
scriptores raro tantum loca eius protulerunt, ut Socrates

. et Sozomenus historiographi, Maximus Confessor, Photius,

Suidas, Basilius Caesareensis', Ioannes Tzetzes, Eustathius

