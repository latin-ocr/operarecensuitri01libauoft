238 LIBANII ORATIONES

Ad apographum autem b restituendum sufficiunt codex
Ohisianus, Augustanus, Palatinus, Barberinus,
Marcianus 4373 item ad c codices Vindobonensis,
, Urbinas gr. 126, Marcianus XCI 2, Monacensis gr.
101. Aetate sane reliquos qui e n fluxerunt codices
superat Laurentianus LVII 44. Sed quoniam tam ne-
glegenter et inscite descriptus est, ut in unaquaque fere
voce sit peccatum, quamquam totum collatum habeo, ta-
men his sordibus apparatum criticum onerare nefas duxi.
Neque Baroccianus ullis splendet luminibus, ut denuo con-
ferendus fuerit, satis est lectiones eius ex editione prin-
cipe Fabriciana (= Fabr) attulisse, etsi tenendum est
hanc minime in omnibus codicis ipsius scripturam reddere.
Neque, quantum e speciminibus iudicare licet, meliores sunt
reliqui eiusdem familiae codices.

In universum prior familia codicum (b) alteram (c)
fide superat.

Quamquam oratio non ‘corporis' finibus circumscripta
mansit, sed etiam in eclogas recepta est, tamen, si excipis
locum p. 254,6sq. qui fortasse ab auctore florilegii paululum
mutatus est, et mentionem genetivi ἐπιπάππου qui p. 241, 14
occurrit, in lexico Vindobonensi anno 1343 ab Andrea
Lopadiota consarcinato p. 57, 3 factam, nullus locus in
florilegiis vel apud grammaticos citatur.

Reiskius textum editionis principis cum versione latina
Olearii a Fabricio (cf. p. 231) factae ex ingenio ¹), postea
etiam codicibus Augustano et Monacensi adhibitis multis
locis emendavit, quo magis dolendum est quod nihilo-
minus textus editionis culpa uxoris ²) hic illic editione prin-
cipe deterior est.

Monnerius cuius de editione impressa sed nunquam
foras missa supra (p. 15) rettuli, p. 194———2353nihil nisi
textum praebet Reiskianum hic illic tentatum, sed nus-
quam emendatum. Nonnulla vitia Sintenis, Cobetus, Gasda 3)
sustulerunt.

1) Animadv. V 201 sq. 2) Cf. p. 76. 3) Cf. p. 78.

 

 

