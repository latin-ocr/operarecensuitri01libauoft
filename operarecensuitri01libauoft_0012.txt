VI PRAEFATIO

bibliothecas Europae, Asiae minoris, Palaestinae, Aegypti.
Conferre omnes si voluissem, ne paratissima quidem ami-
corum opera auxiliatrice potuissem, sed inutile erat,

rimari vero et examinare omnes necessarium. Et in hac ·

re maximam industriam posui, ut nunc quidem non nove-
rim exstare codicem quem non meis vel amicorum oculis
lustraverim, quamquam nefas duxerim spondere nullum
iam e tenebris esse proditurum. Multi illorum et originem
recentem admodum et neglegentiam maximam produnt, ut
operam perdat non solum qui eos conferre, sed etiam qui
nexum quo coniuncti Sint quaerere velit. Quin etiam
reliquos omnes si quis ad unum stemma revocare studeat,
mox maiora se moliri intelleget quam quae viribus huma-
nis concessa sint. Nam multi sunt codices μικτοί, quippe
qui in diversis partibus diversis aetatibus scripti vel e
diversis fontibus manaverint, ut quod de uno opusculo,
etiam de altero valeat minime necesse sit. Ut veritati
et perspicuitati consulatur et probae recensionis fundamenta
valida iaciantur, in unoquoque opusculo singillatim quae-
rendum erit, quae sit ratio inter codices omissis indignis
qui in censum veniant, et stemma contexendum, quod etsi
non omnes semitas, tamen vias principales quibus singula
ad nos pervenerint, uno conspectu ante oculos ponat.
Quod non ita intellegi volo ut de affinitatis inter
totos codices vinculo nihil certi stabiliri queat. Nam ex-
stant codices qui ut pro corpore unius generis scriptorum
etsi non prorsus integro, tamen paucis membris mutilo
habendi sunt, ita etiam eandem in omnibus scriptis affini-
tatis condicionem exhibeant. De his quod semel consti-
tutum erit, ubique valet, et hos principem in crisi facti-
tanda locum obtinere debere patet. Sed hi pauci sunt, ut
stemmate quod nexum quo codices coniuncti sunt clarum
faciat in singulis opusculis indigere non possimus. Sed
hoc in unoquoque breviter indicasse satis erit, documenta
dabuntur in memoria plena viae qua Libanii opera ad
nostram aetatem pervenerunt, ubi totus horum contextus
prela reliquerit, una cum commentatione de vita et arte

