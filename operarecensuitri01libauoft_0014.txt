VH] PRAEFATIO

veterum auctorum cognoscendis inserviret. Itaque non
solum aliorum quae respexit scriptorum dicta, sed etiam
scholia et si intellectui utiles erant, locos parallelos ipsius

Libanii aliorumque scriptorum addidi. In hoc ultimo si ¹

erunt qui longius me progredi potuisse arbitrentur, loci
angustiis artos fines mihi impositos secum reputent velint.

Neque quae viri docti recentiores ad Libanii verba
sive interpretanda sive emendanda attulerunt neglegenda
erant, immo vero eorum non solum libros impressos, quo-
rum pars, velut editiones peculiares singulorum opusculo.-
rum Morellianae, vel in copiosissimis Europae bibliothecis
rarissime occurrit, sed etiam schedas, quae quidem fructum
pollicerentur, ut Rostgaardii, Wolfii, D'Orvillii, Reiskii,
quocum Libanius amicitiam mihi conciliavit, Iacobsii, Bois-

sonadii, Leopardii‚ Sinneri, Sintenis adeundas esse censui. ’

Denique ut ipse familiaritate cum scriptore meo inita
emendationi eius prospicerem, pro parte virili operam dedi.

Magna pars harum quae praestandae erant rerum non
fuit brevis temporis. Haud semel occasio codicis nan-
ciscendi diu exspectanda, neque ut itinera facerem, semper
in mea positum erat potestate. Haec quoque res longam
tulit dilationem, quod tempori me ita optime parsurum
esse credidi, ut quae codice continerentur uno praesertim
longe remoto omnia diversorum generum scripta simul
conferrem. Talem enim in modum id me consecuturum
esse existimabam, ut editio tota Libanii Choricii que semel
coepta uno tenore ad exitum perduceretur, id quod, si
Deus Optimus Maximus γόνυ χλωρὸν mihi conservaverit,
haud irritum fore spero. Huius igitur rei veniam velim
mihi dent quibus nimium moratus esse visus sum.

Sed ne nunc quidem primum volumen prodire iubere
possem, nisi egregie a multis adiutus essem, e quibus
facere non possum quin hoc loco iustis laudibus efferam
Academiam Regiam 'Scientiarum Borussicam‚ Ministerium
Regium bonis artibus colendis Borussicum, praefectos biblio·
thecarum in Occidente et Oriente publicarum et privata-
rum, amicos et collegas, quorum pars iam flebili morte

